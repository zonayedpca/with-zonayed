---
template: post
title: ডিবাগিং এ রাবার ডাক মেথড (খেলনা দিয়ে ডিবাগিং)
subtitle: কোডিং এর সময় কোনো সমস্যায় পড়া স্বাভাবিক জিনিস। অনেক সময় সেটা নরমাল কোনো
  সমস্যাও হতে পারে আবার অনেক সময় অনেক জটিল সমস্যাও হতে পারে। সমস্যা যেটাই হউক একটু
  আপনাকে সেটার সমাধান বের করতে হলে আগে সমস্যাটাকে ভালো করে বুঝতে হবে।
date: 2017-12-31T18:00:00Z
thumb_img_path: "/images/Untitled-1-788x443.png"
content_img_path: ''
excerpt: ''

---
কোডিং এর সময় কোনো সমস্যায় পড়া স্বাভাবিক জিনিস। অনেক সময় সেটা নরমাল কোনো সমস্যাও হতে পারে আবার অনেক সময় অনেক জটিল সমস্যাও হতে পারে। সমস্যা যেটাই হউক একটু আপনাকে সেটার সমাধান বের করতে হলে আগে সমস্যাটাকে ভালো করে বুঝতে হবে।

অনেক সময় আমরা কোনো সমস্যায় পড়লে প্রথমে কোডের দিকে তাকিয়ে থেকে কয়েক মিনিট পার করে দেই, কোনো সমাধান মাথায় আসে না। এভাবে শুধুমাত্র তাকিয়ে থেকে কোনো সমাধান মাথায় আসবেও না। এর জন্য বেস্ট ওয়ে হচ্ছে আপনি নিজের সাথে সমস্যাটা নিয়ে নিজে নিজেই কথা বলবেন... আচ্ছা এই জিনিসটা কাজ করতেছে না, তাইলে কি করা যেতে পারে...? আচ্ছা, এইটা করলে মেবি হবে, দেখি করে... এভাবে নিজে নিজে নিজের সাথে কথা বলে সমস্যাটা অনেকটাই ইজিলি সমাধান করে ফেলতে পারবেন।

কিন্তু এর জন্য অনেক জনপ্রিয় একটি মেথড হচ্ছে রাবার ডাক ডিবাগিং। এটা ডেভেলপার কমিউনিটিতে অনেক জনপ্রিয়। আমি ব্যাক্তিগতভাবে হার্ভার্ড ইউনিভার্সিটির সিএস৫০ ক্লাশ থেকে এটা জানতে পারি এবং পরে নিজে ট্রাই করে বেশ ভালো রেজাল্ট পাই। এই মেথডে আপনি একটা রাবারের খেলনার হাঁস সাথে রাখবেন। যখনি কোনো সমস্যা আসবে, এই খেলনাটা হাতে নিয়ে এটার সাথে সমস্যাটা নিয়ে কথা বলবেন। আচ্ছা আমার তাইলে এই সমস্যা হচ্ছে, এখন কিভাবে সল্ভ করা যায় বলতো... ব্যাস এরমধ্যেই আপনার মাথায় কিছু সমাধান চলে আসবে। তারপর বলবেন আচ্ছা আমি যদি এটা করি তাইলে কি হবে, তারপর আপনার মাথায় সম্ভাব্য কিছু রেজাল্ট আসবে, এগুলার উপর ডিপেন্ড করে আপনি অনেক সহজেই প্রব্লেমটা সমাধান করতে হবে

![](/images/rubberduck-300x165.png)

এখানে মেইন আইডিয়া হচ্ছে আপনি যখন আপনার প্রোগ্রামিং সমস্যা নিয়ে ভাববেন তখন আপনি এটা নিয়েই ভাববেন। নিজের সাথে নিজে বা রাবার ডাকের সাথে ডিসকাস করলে আপনি যতটা সমস্যাটার ভিতরে ঢুকতে পারবেন, শুধুমাত্র কোডের দিকে তাকিয়ে থেকে সেটা পারবেন না। বার বার আপনার চিন্তাভাবনা বাইরে চলে আসবে, ডাইভার্ট হয়ে যাবে, যেটা আপনাকে আপনার সমস্যার ভিতরে যেতে দেবে না। কিন্তু সিম্পল একটা খেলনা ইউস করে আপনি সমস্যার ভিতরে গিয়ে সেটার সমাধান বের করে ফেলতে পারবেন :)